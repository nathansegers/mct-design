---
title: Motion Design
semester: 4
weight: 40
tags: "#AfterEffects #XD #ImmersiveInterfaces #VisualStorytelling"
pillar: design
tracks:
- next-web-developer
---

Naast een goede User Interface (UI), is **User Experience** (UX) misschien wel het belangrijkste onderdeel van een web, app of andere interface. Om een succesvolle UX te garanderen hanteren we binnen deze module **motion design**. Dat helpt de gebruiker onder andere bij het navigeren: via kleine onderdelen van je UI te animeren wordt de aandacht getrokken. Deze **subtiele animaties** helpen bij de oriÃ«ntatie op je platform. Zo wordt de gebruiker naar de juiste plaats op de site of app begeleid.
Daarnaast kan motion design ook dienen om een **actie te bevestigen**. Een gebruiker krijgt feedback na een klik, scroll, upload of na het verzenden van een e-mail. Dat gaat over **micro-animaties**, met een simpele maar effectieve respons.
Tot slot kan motion design ook een meerwaarde zijn voor de esthetische functionaliteit van een website of applicatie. Een micro-animatie die goed getimed is, kan bijdragen tot een **aangename ervaring** op je platform. Denk bijvoorbeeld aan een leuke animatie in plaats van een klassiek laadicoontje tijdens het wachten. Zo is de gebruiker geneigd om je web / app sneller opnieuw te gebruiken.
