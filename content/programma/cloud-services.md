---
title: Cloud Services
description: Elke onderneming heeft baat bij het gebruiken van “de cloud”. Maar wat is “de cloud” precies? We leren wat er allemaal achter dat woord schuil gaat en gebruiken daarbij diensten van Amazon AWS en Microsoft Azure.
semester: 5
weight: 10
tags: "#Amazon #AWS #Microsoft #Azure"
pillar: connect
tracks:
- infrastructure-engineer
tools: "File storage, Object storage, Docker, VPC, DDoS"
---
Cloud Computing is niet meer hip, Cloud Computing is gemeengoed. Daarom is het niet meer dan logisch dat we in MCT aan de slag gaan met **de twee grootste public cloud platformen: Amazon Web Services (AWS) en Microsoft Azure**.
 
We gaan van start met Microsoft Azure. We analyseren hoe Microsoft hun datacenters over de wereld verspreid heeft, hoe ze de connectiviteit tussen de datacenters inrichten en hoe wij daar optimaal gebruik kunnen van maken. We **leren hoe storage in de hyper-cloud omgeving van Azure** opgezet is en hoe die te gebruiken. Wanneer je diensten afneemt uit de public cloud, ben je erg afhankelijk van de netwerkverbinding naar deze diensten en tussen de diensten onderling. Daarom gaan we dieper in op **Azure networking**.
 
In de tweede helft van deze module gaan we aan de slag met die ander grote public cloud: Amazon Web Services. We analyseren dezelfde onderwerpen die we bij Azure hebben gekeken, maar ditmaal in AWS: **datacenter opbouw, storage, networking, IaaS**.
 
De wekelijkse lessen zijn opgebouwd uit een stuk theorie en een groot stuk labo. We vinden het **in onze praktijkgerichte opleiding belangrijk om vooral hands-on aan de slag te gaan**.
 