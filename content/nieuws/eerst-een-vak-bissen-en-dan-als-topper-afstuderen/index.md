---
title: "Eerst een vak bissen en dan als topper afstuderen"
date: 2020-05-26T10:30:58+01:00
description: "Als je informaticabeheer succesvol afrondt, ben je goed voorbereid op heel wat IT-opleidingen. Maar Stijn koos zonder twijfel voor MCT aan de Howest."
cover: "cover-eerst-een-vak-bissen-en-dan-als-topper-afstuderen.jpg"
---

__“Na informaticabeheer wou ik zeker verder gaan in een informatica richting, daarvoor zijn we in het middelbaar ook naar de SID-IN beurs gegaan. Daar alleen ging mijn voorkeur al naar Howest. Ik had al een lichte voorkeur naar netwerken toe, waardoor MCT toch wel voor de hand lag. Ik leerde de richting al kennen door een oud-student en één van mijn leerkrachten in het middelbaar die toen nog MCT at home volgde.”__

Stijn geeft toe aan het begin van zijn studiecarrière aan MCT niet de beste student te zijn geweest.    
__“Mijn eerste semesters was ik geen goede student. Mijn minste moment was toch wel zien dat ik een module opnieuw moest doen. Dit was natuurlijk volledig de schuld van mezelf, door niet genoeg te werken voor school. Zo’n resultaat is dan wel te verwachten, maar dat was wel een goede wake-up call om beter mijn best te gaan doen."__

Ook moeten MCT-studenten tijdens hun eerste jaar hun eerste project afleveren. Na zo’n eerste, veelbewogen, jaar als dat van Stijn, werd hij tot zijn verbazing toch uitgenodigd door Claudia, docent project one, om deel te nemen aan de project one expo. Enkel de betere projecten worden hiervoor gevraagd. Dit was dan ook het kantelpunt in zijn opleiding.   
 
__“Project 2 was voor mij één van de belangrijkste projecten waaraan ik gewerkt heb doorheen MCT. Het was het eerste project waarin we in groep moesten samenwerken, daarnaast was de technologie die we gebruikt hebben ook compleet nieuw. Door de samenwerking met sport en bewegen in Brugge was het ook geen project waarbij we de hele dag aan een bureau zaten. We moesten veel testen ter plaatse om deze opdracht tot een goed einde te brengen.”__

Na zijn team project koos Stijn voor het traject IoT infrastructure engineer. De keuze was voor hem snel gemaakt gezien zijn voorkeurs vakken hands-on infrastructure vakken waren zoals prototyping en de design vakken hem minder interesseerden. Er zijn iets minder studenten die voor het afstudeertraject IoT infrastructure engineer kiezen. Hierdoor kunnen de docenten hun studenten soms eens extra in de watten leggen.

> "IoT infrastructure engineers hebben als enige een eigen koffiezet in het lokaal!"

Stijn zal dit jaar afstuderen bij MCT na een stage als DevOps engineer bij Groupflights in Brugge.  
__"Wat ik al snel merkte, en wat ik echt niet had verwacht, is dat alle opdrachten die ik kreeg erg in dezelfde trend lagen als degene die wij krijgen in onze richting, toch qua werkwijze. Tijdens mijn stage was ik natuurlijk iets voorzichtiger met alles wat ik deed, want ik had wat meer verantwoordelijkheid  tijdens de stage dan tijdens de lessen. Toch durf ik zeggen dat MCT een student enorm goed voorbereid op het werkveld, of toch op z’n minst op de stage."__

Waar hij volgend jaar zal terecht komen weet hij nog niet maar dat zijn opleiding hem zal helpen in zijn toekomstige job staat vast.

## Korte Bio

{{< figure-custom src="stijn-pieters.jpg" alt="MCT student Emiel Vansteenbrugge" class="u-mt-alpha u-mb-alpha u-1-of-6 u-rounded-full" >}}

**Stijn Pieters**  
**Voorkennis**: informaticabeheer  
**Provincie**: West-Vlaanderen  
**Keuzetraject**: [IoT infrastructure engineer](/programma/iot-infrastructure-engineer/)  
**Waarom MCT**: Ik was op zoek naar een informatica opleiding met een voorkeur voor netwerken. Ik leerde de richting al kennen door een oud-student en één van mijn leerkrachten in het middelbaar die toen nog MCT at home volgde. 
